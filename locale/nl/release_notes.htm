<html><head>

<meta http-equiv="content-type" content="text/html; charset=UTF-8">
<title>LenMus 4.0 Release Notes</title>
<link rel="stylesheet" media="all" href="singledoc.html" type="text/css">
</head><body>

<h1>LenMus Phonascus 4.0 Release Notes</h1>

<h2>Wat is nieuw in 4.0</h2>

<p>Na een jaar werken is LenMus 4.0 beschikbaar. Zoals het versienummer suggereert, is dit een belangrijke update van de programmacode en de functionaliteit van het programma. De belangrijkste wijzigingen zijn:</p><p>

</p><ul>
    <li><a linkindex="0" href="#editor">Partituureditor (beta status)</a></li>
    <li><a linkindex="1" href="#license">Licentie. Wijziging naar GPL v3+</a></li>
    <li><a linkindex="2" href="#bugs">Bug fixes</a></li>
</ul>

<p>Een welkompagina is toegevoegd om de toegang tot de verschillende functionaliteiten, vooral bij het opstarten van LenMus, te vergemakkelijken.</p>
<ul>
  <li>eBoeken</li>
  <li>De partituureditor</li>
  <li>Laatst geopende partituren</li>
  <li>Nuttige links en documentatie</li>
</ul>

<p>De veranderingen worden uitgelegd in de volgende secties</p>


<h3><a name="editor">Partituren aanmaken en editeren</a></h3>

<p>De belangrijkste wijziging sinds versie 4.0 is de partituureditor, hoewel met beta status. De partituureditor is nog niet klaar. Veel functionaliteiten moeten nog toegevoegd worden, maar de beschikbare functionaliteiten zijn operationeel en laten toe om eenvoudige partituren te schrijven, zelfs met meerdere instrumenten en stemmen. De editor is echter nog steeds in een vroeg stadium van ontwikkeling (beta status) en is vooral nuttig om eenvoudige partituren voor een stem per balk te schrijven. Meerdere stemmen per balk worden ook ondersteund, maar de functionaliteit om de layout te automatiseren en het automatisch nemen van beslissingen ontbreekt. Ondermeer de automatische stemtoekenning, automatische instelling van de stemrichting om botsingen tussen noten te vermijden ontbreken of zijn niet volledig functioneel. In sommige gevallen levert dit gebrekkige resultaten op. In het huidige stadium van ontwikkeling is het nog niet mogelijk om:</p>
<ul>
  <li>tekstlijnen toe te voegen</li>
  <li>legato toe te voegen</li>
  <li>articulaties en andere symbolen toe te voegen</li>
  <li>opmaat noten te gebruiken.</li>
  <li>herhalingstekens, coda, segno en gerelateerde symbolen toe te voegen</li>
  <li>geneste antimetrische figuren te vormen</li>
  <li>figuren: lijnen, cirkels, vierkanten of andere te tekenen</li>
</ul>

<p>Deze ontbrekende functionaliteiten zullen in de komende versies beschikbaar worden. De fundering voor de werk is echter gelegd en ik verwacht snel veel meer functionaliteiten te kunnen toevoegen</p>

<p>Een van de elementen die veel tijd vergde was de gebruikersinterface. Ik zou graag een eenvoudige en intuitieve interface uitbouwen, maar de complexiteit die inherent is aan het schrijven van een partituur maakt die erg moeilijk. Bijgevolg kan het uitzicht en de werking van de editor nog veranderen, aangezien ik zal blijven experimenteren met verschillende benaderingen. Uw suggesties zijn heel erg welkom, zeker als u ervaring heeft met het gebruik van andere partituureditors.</p>



<h3><a name="license">Licentie. Wijziging naar GPL v3+</a></h3>

<p>Het grondige herwerken van de code om de partituureditor te kunnen integreren en het feit dat de partituureditor op zich een belangrijke wijziging inhoudt van het programma zijn de belangrijkste redenen om het uitgiftenummer te verhogen naar 4.0 in plaats van 3.7.</p>

<p>Met deze uitgave is ook de programmalicentie gewijzigd. Voor deze versie geldt de nieuwe GPL V3+ licentie van de Free Software Foundation. Met deze wijziging wil ik ieders rechten op het vrij gebruik van LenMus garanderen, inclusief de toegang tot de broncode en de mogelijkheid het programma te verspreiden of te veranderen. De verandering naar GPL v3+ is ook een reden om het versienummer te verhogen naar 4.0. Met deze wijziging is het duidelijker welke licentie van toepassing is op welke versie van LenMus:</p>
<ul>
    <li>lenmus 1.x - freeware. Broncode niet beschikbaar</li>
    <li>lenmus 2.x &amp; 3.x - GPL v2+</li>
    <li>lenmus 4.x - GPL v3+</li>
</ul>


<h3><a name="bugs">Muziek eBoeken, oefeningen en bugs</a></h3>

<p>Versie 4.0 bevat geen nieuwe muziek eBoeken of oefeningen. Alle bugs die in de vorige versie gevonden waren zijn verwijderd.</p>


</body></html>
